[
  {
    "title": "Undskyld vi roder",
    "content": "r8Dio er Danmarks nye landsd\u00e6kkende snakke-sludre-taleradio.\n\nI programmet \"Undskyld vi roder\" f\u00f8lger vi radiodirekt\u00f8r Klavs Bundgaard og programchef Allan Sindbergs arbejde med at opbygge radiostationen.\u00a0",
    "slug": "undskyld-vi-roder",
    "program_url": "https://r8dio.dk/program/undskyld-vi-roder"
  },
  {
    "title": "Karateklubben",
    "content": "Karateklubben i M\u00e5l\u00f8v skal vinde DM i karate. Koste, hvad det koste, vil. Kathrine er klubbens st\u00f8rste h\u00e5b og bedste k\u00e6mper, og har helt klart potentialet til at n\u00e5 hele vejen. Men man kommer ikke til toppen alene, hvorfor Ninna er med on board.\n\nSom pr\u00e6stationscoach-praktikant i Team Danmark vil hun bygge rejsen til guldet. Mens klubbens sensei har travlt i sin kr\u00e6mmerbod, vil Ninna lede Kathrine gennem rebranding, medieopm\u00e6rksomhed, m\u00f8de med branchen, kendte mennesker, og meget meget meget mere.\n\nI \u201cKarateklubben\u201d f\u00f8lger vi rejsen mod guldet. Vi bliver lukket ind i afkroge af det travle liv i lokalforeningen, hvor man aldrig har v\u00e6ret f\u00f8r, og bliver klogere p\u00e5, hvilke valg der er vigtige at tage i et forl\u00f8b med seri\u00f8s sport og ikke mindst coaching.",
    "slug": "karateklubben",
    "program_url": "https://r8dio.dk/program/karateklubben"
  },
  {
    "title": "Interne Aff\u00e6rer",
    "content": "Radio24syvs kanalchefer, Mikael Bertelsen & Mads Br\u00fcgger, evaluerer det, som er sendt og pr\u00e6senterer n\u00e6ste uges radio. Her svares ogs\u00e5 p\u00e5 henvendelser og klager fra lyttere.\n\nMed i studiet er deres assistent, Joy Fryd L. Larsen.",
    "slug": "interne-affrer",
    "program_url": "https://r8dio.dk/program/interne-affrer"
  },
  {
    "title": "Antidemokratisk Festival ",
    "content": "En satirisk unders\u00f8gelse af demokratiets v\u00e6sen.\n\nRasmus Bruun og Frederik Cilius\n\nproduktion: Viktor Zeuthen",
    "slug": "antidemokratisk-festival",
    "program_url": "https://r8dio.dk/program/antidemokratisk-festival"
  },
  {
    "title": "Sagen er b\u00f8f",
    "content": "De to journalister og debatt\u00f8rer Mikkel Andersson og S\u00f8ren K. Villemoes er gode venner. De holder meget af at bruge tid med hinanden, og en af deres yndlingshobbyer er at grille k\u00f8d. Rigtig meget k\u00f8d, der skal have rigtig lang tid p\u00e5 grillen... eller \"offset smokeren\", som denne slags grill hedder.\u00a0\n\nImens de g\u00f8r det, har de rigtig god tid til at f\u00e5 talt sammen, og derfor vender de nogle af tidens st\u00f8rste og mest omdiskuterede emner og debatter. Dels fordi de godt kan lide det, og dels fordi de gerne vil g\u00f8re dig, k\u00e6re lytter, klogere p\u00e5 verden.\u00a0\n\nFor de har ret.\n\nVelkommen til Sagen er b\u00f8f.",
    "slug": "sagen-er-bf",
    "program_url": "https://r8dio.dk/program/sagen-er-bf"
  },
  {
    "title": "Damernes Magazine",
    "content": "Henover sommeren fors\u00f8ger Rasmus Bruun og Frederik Cilius at s\u00f8s\u00e6tte Danmarks f\u00f8rste intelligente dameblad for kvinder.\n\nDeres forretningsmodel er simpel; hvis der findes intelligente kvinder i Danmark, m\u00e5 der ogs\u00e5 v\u00e6re et marked for et intelligent dameblad.\n\nF\u00f8lg det h\u00e5rde arbejde p\u00e5 redaktionen, n\u00e5r Rasmus Bruun og Frederik Cilius st\u00e6vner ud med Damernes Magazine.",
    "slug": "damernes-magazine",
    "program_url": "https://r8dio.dk/program/damernes-magazine"
  },
  {
    "title": "Danser med Hugorm",
    "content": "V\u00e6rten Rune Ingemann har ambition om at at lave et musikalsk portr\u00e6t af bandet HUGORM, men m\u00e5 igennem mangt og meget bare for at f\u00e5 bandet samlet til et interview.\n\nH\u00f8r, om portr\u00e6ttet bliver en realitet i denne podcast om bandet og deres album \u2018Dr\u00f8mmehug\u2019.",
    "slug": "danser-med-hugorm",
    "program_url": "https://r8dio.dk/program/danser-med-hugorm"
  },
  {
    "title": "Klovnen fra Lampedusa",
    "content": "Den tidligere skolel\u00e6rer Henrik Nielsen er en klovn. Alts\u00e5 s\u00e5dan rigtigt en klovn. Som midaldrende mand er han n\u00e5et til et sted i livet, hvor han intet har at miste, og derfor drager han mod den italienske \u00f8 Lampedusa for her at klovne for de b\u00e5dflygtninge, som v\u00e6lter ind fra Middelhavet.\n\nHans kongstanke er at bevise l\u00e6res\u00e6tningen om, at smilet er den korteste vej mellem to mennesker, men sp\u00f8rgsm\u00e5let er, hvordan desperate afrikanske b\u00e5dflygtninge reagerer p\u00e5 en dansk klovn?\n\nMed p\u00e5 rejsen er en radiodokumentarist, der som fluen p\u00e5 v\u00e6ggen registrerer Henrik Nielsens strabadser med at n\u00e5 ind til kernen af sin indre klovn.",
    "slug": "klovnen-fra-lampedusa",
    "program_url": "https://r8dio.dk/program/klovnen-fra-lampedusa"
  },
  {
    "title": "En Gonzo skifter spor",
    "content": "Forfatter og gonzo-journalist, Ren\u00e9 Fredensborg, har besluttet sig for at l\u00e6gge sit liv om.\n\nHan vi betale sin milliong\u00e6ld af og f\u00e5 sig en rigtig karriere, i stedet for det clusterfuck af en tilv\u00e6relse, som han selv kalder sit liv. \"En omvendt Lars Lilholt\", som han poetisk har proklameret. Derfor har han bedt Rasmus Bruun om hj\u00e6lp.\n\nSammen skal de to nu fors\u00f8ge at skabe orden i kaos og g\u00f8re det umulige. En slags kulturel medie-alkymi...",
    "slug": "en-gonzo-skifter-spor",
    "program_url": "https://r8dio.dk/program/en-gonzo-skifter-spor"
  },
  {
    "title": "Den Korte Radioavis",
    "content": "Den Korte Radioavis giver dig s\u00e5 korte og skarpe nyheder som overhovedet muligt, altsammen under sloganet \u201cklar, skarp, parat!\u201d. Programmet bev\u00e6rtes af seniorkorrespondent Kirsten Birgit Schi\u00f8tz Kretz H\u00f8rsholm, og med sig i studiet har hun nyhedsredakt\u00f8ren Rasmus Bruun.\nMed deadline hvert femtende minut vil de sammen arbejde m\u00e5lrettet, knaldhurtigt og kompromisl\u00f8st p\u00e5 at g\u00f8re nyhederne kortere og kortere, og skarpere og skarpere.",
    "slug": "den-korte-radioavis-r8dio",
    "program_url": "https://r8dio.dk/program/den-korte-radioavis-r8dio"
  },
  {
    "title": "Mad fra bunden a'",
    "content": "En sommerprogramserie med stjernebageren Mads Skjern som v\u00e6rt. Det er din chance for at h\u00f8re om og forst\u00e5 danske madskatte helt fra bunden \u00e1.\n\nSom medv\u00e6rt huserer allestedsn\u00e6rv\u00e6rende Allan Sindberg, og de to makkere har sp\u00e6ndende g\u00e6ster i Mads' lejlighed i Skuldborg downtown.\n\nProgrammet er lavet i samarbejde med Meny.",
    "slug": "mad-fra-bunden-a",
    "program_url": "https://r8dio.dk/program/mad-fra-bunden-a"
  },
  {
    "title": "Kom hjem til Skuldborg",
    "content": "Er det l\u00e6nge siden, du har v\u00e6ret forbi Skuldborg, har du m\u00e5ske aldrig v\u00e6ret i Skuldborg, eller har du bare glemt alt det, du tidligere har oplevet i byen. S\u00e5 tag med et smut tilbage i tiden.\u00a0\n\nI 'Kom tilbage til Skuldborg' f\u00e5r du et samlet resum\u00e9 af alle de tidligere s\u00e6soner af 'Undskyld vi roder', s\u00e5 du kan du f\u00e5 styr p\u00e5 de vigtigste og mest afg\u00f8rende tidspunkter og h\u00e6ndelser.\u00a0",
    "slug": "kom-tilbage-til-skuldborg",
    "program_url": "https://r8dio.dk/program/kom-tilbage-til-skuldborg"
  },
  {
    "title": "K\u00f8benhavnermodellen",
    "content": "Du kender \u00c5rhusmodellen? Alts\u00e5 modellen for, hvordan sociale myndigheder og politi kan hj\u00e6lpe til med at forebygge, at unge mennesker radikaliseres. Nu kommer s\u00e5 \u201dK\u00f8benhavnermodellen\u201d.\n\nDen g\u00e5r ud p\u00e5 at improteater-l\u00e6rerne Kasper Nielsen og Brian Lykke har f\u00e5et offentlig st\u00f8tte til et pilotprojekt, som skal unders\u00f8ge, om man kan forebygge, at unge mennesker radikaliseres eller havner i kriminalitet \u2013 ved ganske enkelt at tr\u00e6ne dem i at spille improteater.\n\nHenover syv uger f\u00f8lger Radio24syv projektet og er en flue p\u00e5 v\u00e6ggen, n\u00e5r Kasper Nielsen og Brian Lykke g\u00e5r i gang med at l\u00e6re eleverne Rahil, Muddi, Mo og Ali at kaste sig ud i halsbr\u00e6kkende improteater-\u00f8velser med navne som \u201dHa Ho Hi\u201d, \u201dBad Rap\u201d og \u201dEt-ordshistorier\u201d.",
    "slug": "k-benhavnermodellen",
    "program_url": "https://r8dio.dk/program/k-benhavnermodellen"
  },
  {
    "title": "Se Europa, og d\u00f8",
    "content": "Fem rejseprogrammer med seniorkorrespondent Kirsten Birgit Schi\u00f8tz Kretz H\u00f8rsholm og nyhedsredakt\u00f8r pa\u030a Den Korte Radioavis, Rasmus Bruun.\n\nI erkendelse af at Europa er ved at falde fra hinanden, under presset fra str\u00f8mmen af flygtninge og migranter, har Kirsten Birgit Schi\u00f8tz Kretz H\u00f8rsholm besluttet sig for at vise sin h\u00e5rdt pr\u00f8vede unge proteg\u00e9 det gamle Europa, f\u00f8r det er for sent.\n\nDer skal s\u00e5ledes drikkes limoncello p\u00e5 Grand Hotel a Villa Feltrinelli ved Gardas\u00f8en, spises sachertorte i Wien og nydes presset andeskrog p\u00e5 restaurant Tour d'Argent i Paris, alt imens Europa braser sammen om \u00f8rene p\u00e5 dem.\n\nKristen Birgit Schi\u00f8tz Kretz H\u00f8rsholm og Rasmus Bruun",
    "slug": "se-europa-og-d",
    "program_url": "https://r8dio.dk/program/se-europa-og-d"
  },
  {
    "title": "Mit livs sexferie",
    "content": "Holdet bag Den Korte Radioavis tager p\u00e5 deres livs sexferie i Caribien.\n\nNyhedsredakt\u00f8r Rasmus Bruun er blevet bedt om at tilrettel\u00e6gge en r\u00e6kke dokumentarprogrammer om hvide kvinder, der tager p\u00e5 sexferie p\u00e5 Jamaica.\n\nDet vil hans sidekick, seniorkorrespondent Kirsten Birgit Schi\u00f8tz Kretz H\u00f8rsholm gerne hj\u00e6lpe ham med, og s\u00e5 tager det ene ligesom det andet\u2026 p\u00e5 en dybt foruroligende m\u00e5de, naturligvis.",
    "slug": "mit-live-sexferie",
    "program_url": "https://r8dio.dk/program/mit-live-sexferie"
  },
  {
    "title": "Livets Vand",
    "content": "En klimakritisk og tragikomisk f\u00f8ljeton i 20 afsnit.\n\nTilflytteren Christian er den nye formand for bestyrelsen i det lille vandv\u00e6rk i landsbyen Tamstrup. Den tidligere formand, Erik, d\u00f8de desv\u00e6rre, s\u00e5 nu er Christian tr\u00e5dt til for at lede vandv\u00e6rket, som leverer vand til kun 26 husstande. Han er meget ambiti\u00f8s og s\u00f8s\u00e6tter straks en podcast om vandv\u00e6rket og bestyrelsens arbejde.\n\nProblemerne t\u00e5rner sig imidlertid op: Der er pesticider i vandet, der er blevet brugt for mange penge p\u00e5 fryns i bestyrelsen, og der er ogs\u00e5 blevet fundet spor af aff\u00f8ring i det ellers s\u00e5 vidt ber\u00f8mmede gode danske drikkevand.\u00a0",
    "slug": "livets-vand",
    "program_url": "https://r8dio.dk/program/livets-vand"
  },
  {
    "title": "Dialeksikon",
    "content": "Modsat Norge, England og andre nabolande er dialekt ofte noget, vi i Danmark forbinder med skam eller pinlige episoder. Det skal der laves om p\u00e5!\u00a0\n\nDialeksikon er programmet, der dykker ned i danskernes dialekter og stemmef\u00f8ring. V\u00e6rt og skuespiller, Alexander Clement, er selv en dygtig herre, hvad ang\u00e5r tilegnelsen af dialekter. I hvert afsnit inviterer han en kendt dialekt-begavet dansker i studiet, og med hj\u00e6lp fra eksperter n\u00f8rdes der stemmef\u00f8ring, ganemuskulatur og h\u00f8jnet dansk, s\u00e5 Alexander side for side f\u00e5r skrevet sit eget Dialeksikon - helt uden at skamme sig.",
    "slug": "dialeksikon",
    "program_url": "https://r8dio.dk/program/dialeksikon"
  },
  {
    "title": "L\u00e6r klokken med Goodiepal",
    "content": "L\u00e6r klokken med Goodiepal. Programmet, der r\u00e6kker ud og fort\u00e6ller dig som lytter, \u2018what time it is\u2019.\n\nEt Skuldborgsk, landsd\u00e6kkende, personligt kulturprogram af den gamle kaliber.\u00a0\n\nUtroligt mange afsnit, der fort\u00e6ller dig alt det, klokken kan v\u00e6re.\u00a0\n\nDen multiprisvindende Goodiepal er \u00e6reskunstner i hele Skuldborg hele 2024 og er, hvad H.C. Andersen er for Odense, Asger Jorn er for Silkeborg, og lyden er for Struer. Relokeret fra Velbasta\u00f0ur til Skuldborg er landets teknokriger klar til at give dig \u00e5rets hotteste kulturprogram om musik, mekanik og k\u00e6rlighedstaktik.\u00a0\n\nImod systemet siden Jesu tid.",
    "slug": "l-r-klokken-med-goodiepal",
    "program_url": "https://r8dio.dk/program/l-r-klokken-med-goodiepal"
  },
  {
    "title": "I Norge er der ogs\u00e5 en dag",
    "content": "Kristoffer Lind og Anja Zofia Jackson Winther-Jensen vil ligesom s\u00e5 mange andre A/B/C-kendisser skrive en samtalebog om de store ting i tilv\u00e6relsen \u2013 eksempelvis d\u00f8den, sex og vindruer.\n\nDe har besluttet at tage toget til Norge for at finde inspiration. Her g\u00e5r de i tv-serien SKAMs fodspor, smager myseost, bes\u00f8ger Anders Breiviks bolig samt steder i Bergen, hvor Knausg\u00e5rd og andre norske forfattere har gr\u00e6dt og lidt. Alle ved, at det vigtigste ved en samtalebog er, at komme helt ind bag facaden, helt ind til de st\u00f8rste grundtraumer. Men hvordan g\u00f8r man det, n\u00e5r man st\u00e5r over for en rendyrket lystl\u00f8gner? Og er man overhovedet interesseret i det, n\u00e5r det kommer til stykket?",
    "slug": "i-norge-er-der-ogs-en-dag",
    "program_url": "https://r8dio.dk/program/i-norge-er-der-ogs-en-dag"
  },
  {
    "title": "Ugen, der blev spist",
    "content": "Hvilken skrivebenzin bruger en krimiforfatter? Spiser man meget gr\u00f8nt, hvis man er Klimaordf\u00f8rer? Hvad spiser en rockstjerne til aftensmad inden en koncert; er k\u00e5l og fl\u00e6sk fx no-go? Og er en smart kulturjournalist, der altid har set den sidste nye film, ogs\u00e5 med p\u00e5 madmoden?\n\nUgen, der blev spist er en radiofonisk krydsning mellem et madprogram og et portr\u00e6tprogram. Hver uge inviterer v\u00e6rt, Marie Holm, et kendt/sp\u00e6ndende/aktuelt menneske i studiet. Forud for samtalen har ugens g\u00e6st afleveret en maddagbog over alt, hvad vedkommende har spist og drukket i l\u00f8bet af en uge. Og ved at dykke ned i den maddagbog og g\u00e6stens madvaner, f\u00e5r lytterne en bid af g\u00e6stens liv, som s\u00e6dvanligvis er forbeholdt de n\u00e6rmeste. Her er vi ikke bare i gulvh\u00f8jde, men i spisebordsh\u00f8jde.\n\nUndervejs i programmet sniger Marie Holm desuden b\u00e5de lidt madhistorie, en lille ret og en opskrift ind.\u00a0\n\nVelbekomme.\u00a0",
    "slug": "ugen-der-blev-spist",
    "program_url": "https://r8dio.dk/program/ugen-der-blev-spist"
  },
  {
    "title": "Det g\u00e5r over min forstander",
    "content": "Rasmus Bro Henriksen er en \u00e6gte Grundtvigianer. N\u00e5r han holder fort\u00e6lletime p\u00e5 Aarhus Efterskole, er lyset ikke blot for de l\u00e6rde. Pakket ind i efterskolestemning og h\u00f8jskolesange bliver du som lytter f\u00f8rt igennem filosofiske, samfundsm\u00e6ssige og poetiske emner, s\u00e5 det g\u00e5r over din forstand(er.)\u00a0\n\nV\u00e6rt p\u00e5 programmet er r8Dios egen ungdomsv\u00e6rt og efterskoleelev, Laust Grosb\u00f8ll.",
    "slug": "det-g-r-over-min-forstander",
    "program_url": "https://r8dio.dk/program/det-g-r-over-min-forstander"
  },
  {
    "title": "\"Nyhedsbrevet\"",
    "content": "Som et stort, landsd\u00e6kkende medie udgiver r8Dio selvf\u00f8lgelig et nyhedsbrev.\n\nLedelsen i r8Dio vil p\u00e5 skift udkomme med et vedkommende, aktuelt og uundv\u00e6rligt stykke aktuelt danmarkshistorie p\u00e5 skrift, der g\u00f8r al din anden mediel\u00e6sning overfl\u00f8dig.\n\nOg som ven af r8Dio f\u00e5r du nu muligheden for at slippe for at sidde og svede over l\u00e6sningen. Du skal selvf\u00f8lgelig have mulighed for at lytte til \u201cNYHEDSBREVET\u201d, mens du er p\u00e5 farten. Som noget helt r8Diosk f\u00e5r du ogs\u00e5 indblik i skriveprocessen, n\u00e5r ghostwriter Anja Zophia Jackson Winther-Jensen skriver brevet i samarbejde med ugens respektive leder.\u00a0",
    "slug": "nyhedsbrevet",
    "program_url": "https://r8dio.dk/program/nyhedsbrevet"
  },
  {
    "title": "Bernsteins cigaretetui",
    "content": "Frederik Cilius modtog i sensommeren 2023 et cigaretetui i sterlings\u00f8lv af en \u00e6ldre dame i T\u00f8ll\u00f8se. Etuiet skulle eftersigende have tilh\u00f8rt den verdensber\u00f8mte dirigent og storryger Leonard Bernstein. Sammen med Mikael Bertelsen g\u00e5r han p\u00e5 jagt i verden af i g\u00e5r for at finde ud af, om der er hold i historien.",
    "slug": "bernsteins-cigaretetui",
    "program_url": "https://r8dio.dk/program/bernsteins-cigaretetui"
  },
  {
    "title": "Vandvognen",
    "content": "Daniel Hoffe og Mark Brunsvig er begge alkoholikere, og i dette program inviterer de andre alkoholikere i studiet for at snakke om vejen ind og ud af tilv\u00e6relsen som dranker.\n\nV\u00e6rterne er ikke bange for selv at dele ud af skamfulde minder, hvilket s\u00e6tter tonen for en \u00e6rlig og \u00e5ben snak om, hvad alkohol kan.\n\n\u2018Vandvognen\u2019 er som et AA-m\u00f8de, hvor anekdoterne fra vilde \u00e5r p\u00e5 flasken k\u00f8rer sammen med alvorlige og r\u00f8rende erkendelser, der stadig repareres p\u00e5.",
    "slug": "vandvognen",
    "program_url": "https://r8dio.dk/program/vandvognen"
  },
  {
    "title": "Flyvestation Krarup",
    "content": "Det forhenv\u00e6rende folketingsmedlem Marie Krarup er kendt for markante holdninger og meninger, og for, p\u00e5 visse omr\u00e5der, at have en opfattelse, der g\u00e5r imod den g\u00e6ngse danske forst\u00e5else. Det g\u00e6lder s\u00e6rligt krigen mellem Rusland og Ukraine.\n\nNu skal hun i dette program, sammen med g\u00e6ster hun har inviteret ind, fors\u00f8ge at overbevise journalist Kristian Henriksen om, at det er hendes vinkel, der er den rigtige.",
    "slug": "flyvestation-krarup",
    "program_url": "https://r8dio.dk/program/flyvestation-krarup"
  },
  {
    "title": "Bykonger\u00e6kken",
    "content": "Bykonger\u00e6kken er programmet hvor medielegenden Frode Munksgaard bes\u00f8ger toneangivende personligheder i sm\u00e5 som store danske byer.",
    "slug": "bykongeraekken",
    "program_url": "https://r8dio.dk/program/bykongeraekken"
  },
  {
    "title": "Fredags\u00f8l i advent",
    "content": "Fredags\u00f8l i Advent er radiodirekt\u00f8r Klavs Bundgaards \u00f8lsmagnings- / adventsprogram, hvor han sammen med sin kyndige programchef, Allan Sindberg, smager p\u00e5 \u00f8l fra Skuldborg Bryghus' \u00f8ljulekalender.\n\nDer bliver sk\u00e5let, der bliver hygget og der bliver skr\u00e5let i dette program, hvor \u00f8lanmelderen Valkyrien Elise B\u00f8hmert er et fast indslag ligesom lytterinddragelse, andre g\u00e6ster og s\u00e5 fremdeles ogs\u00e5 er det.",
    "slug": "fredags-l-i-advent",
    "program_url": "https://r8dio.dk/program/fredags-l-i-advent"
  },
  {
    "title": "Bogstaveligt talt",
    "content": "Litteraturprogrammet \u2018Bogstaveligt talt\u2019 er et samarbejde mellem r8Dio og Gyldendal, der hver uge dykker ned i aktuelle udgivelser fra forlaget. V\u00e6rt er Molly Balsby, digter, kulturjournalist og litteraturanmelder, og sammen med g\u00e6ster, forfattere og eksperter, sl\u00e5r hun op p\u00e5 side 1 og udfolder v\u00e6rkerne.\n\nV\u00e6rt og tilrettel\u00e6gger: Molly Balsby\nMedtilrettel\u00e6gger og producer: Kamille Jahncke",
    "slug": "bogstavelig-talt",
    "program_url": "https://r8dio.dk/program/bogstavelig-talt"
  },
  {
    "title": "Coldstart",
    "content": "r8Dio's Local News Podcast.\n\nThe latest and most important local news from Denmark. Gain unique insights into actual local news, and have the questions answered that you didn't know you wanted to ask.\u00a0\n\nSmall danish local stories, told in english to the global audience.",
    "slug": "coldstart",
    "program_url": "https://r8dio.dk/program/coldstart"
  },
  {
    "title": "Kirsten ringer til Rasmus",
    "content": "Det er ikke l\u00e6ngere vigtigt, hvad man taler om, n\u00e5r man sender radio eller laver podcast. Det er faktisk skideligemeget. Bare det er nogle kendte mennesker, der taler om et eller andet. For eksempel om deres venskab eller om sjove historier, de har sammen.\u00a0\n\nDerfor ringer Kirsten Birgit Schi\u00f8tz Kretz H\u00f8rsholm til sin trofaste makker igennem 10 \u00e5r, Rasmus Bruun, s\u00e5 de rigtig kan f\u00e5 snakket sammen om alt muligt.\u00a0",
    "slug": "kirsten-ringer-til-rasmus",
    "program_url": "https://r8dio.dk/program/kirsten-ringer-til-rasmus"
  },
  {
    "title": "Sagaen om r8Dio",
    "content": "Er du tr\u00e6t af at h\u00f8re dine venner tale om Sm\u00f8rstemmen fra Ikast og kulturkongen i Skuldborg - uden at forst\u00e5, hvad det handler om? Fortvivl ikke l\u00e6ngere. Vi har lavet en opsamling p\u00e5 hele sagaen om r8dio og Skuldborg.\n\nSpring p\u00e5, og start dit eventyr her med hele Danmarks snakke-sludre- og tale-radio.",
    "slug": "sagaen-om-r8dio",
    "program_url": "https://r8dio.dk/program/sagaen-om-r8dio"
  },
  {
    "title": "Puttetid",
    "content": "Puttetid er programmet, hvor r8Dios tekniske chef og v\u00e6rt igennem opl\u00e6sninger af eventyr m.m. f\u00e5r lytterne i s\u00e5 dyb en s\u00f8vn, at de n\u00e6sten ikke fatter det.",
    "slug": "puttetid",
    "program_url": "https://r8dio.dk/program/puttetid"
  },
  {
    "title": "Tilbudsr8Dioavisen LIVE",
    "content": "Ulrik Br\u00f8ndal og Lukas Bjerregaard g\u00e5r live live live med Tilbudsr8Dioavisen. Henover sommeren bes\u00f8ger de udvalgte Meny\u2019er, hvor h\u00e5befulde tilbudsj\u00e6gere bliver quizzet i ugens tilbud. Fart, sp\u00e6nding og fede pr\u00e6mier!",
    "slug": "tilbudsr8dioavisen-live",
    "program_url": "https://r8dio.dk/program/tilbudsr8dioavisen-live"
  },
  {
    "title": "Mykonos 4ever",
    "content": "F\u00f8lg med r8Dios gallionsfigur Allan Sindberg foran og bagved mikrofonen, n\u00e5r han indtager Mykonos for at producere det perfekte reklamespot for \u00f8en.\u00a0\n\nDer indg\u00e5r sponsoreret indhold fra Alka Forsikring i denne serie.",
    "slug": "mykonos-4ever",
    "program_url": "https://r8dio.dk/program/mykonos-4ever"
  },
  {
    "title": "La'Kaj om det",
    "content": "I det nye kongelige program 'La'Kaj om det' kan du h\u00f8re amat\u00f8rhistoriker, J\u00f8rgen Schultz Larsen, i samtale med tidligere Hoflakaj Kaj Ove Ovesen, som har tjent den Kongelige familie igennem halvfjers \u00e5r. Kaj vil ud fra sine dagb\u00f8ger fort\u00e6lle historier om den kongelige familie og ikke mindst de mange ber\u00f8mtheder, som Kaj har haft privilegiet af at tjene.",
    "slug": "la-kaj-om-det",
    "program_url": "https://r8dio.dk/program/la-kaj-om-det"
  },
  {
    "title": "I seng med r8Dio",
    "content": "Nu er dynen endelig l\u00f8ftet, og du kan komme i seng med Joan \u00d8rting og Kristian Henriksen. Ja, faktisk kan du komme i seng med HELE r8Dio!\u00a0\n\nJoan og Kristian vil g\u00f8re danskernes sexliv bedre. Derfor vil de uge efter uge tage dig med under dynen for at hj\u00e6lpe dig, og her er intet forkert eller farligt at sige. Vi skal tale om sex for at forbedre vores sex. B\u00e5de derhjemme i stuerne, men ogs\u00e5 i r8Dios studie. Og her er du mere end velkommen.\u00a0\n\n\u00d8nsker du at v\u00e6re med, eller har du et dilemma, problem, eller et godt tip, du gerne vil byde ind med? S\u00e5 skriv til iseng@r8dio.dk.",
    "slug": "i-seng-med-r8dio",
    "program_url": "https://r8dio.dk/program/i-seng-med-r8dio"
  },
  {
    "title": "Morgensutterne",
    "content": "Morgensutterne er r8Dios bud p\u00e5 et morgenprogram, der vil dig det bedste. Det er til dig, for dig, om dig og med dig.\n\nV\u00e6rterne, Allan Sindberg, Rune Ingemann og Kristian Henriksen, svinger morgenstokken og giver alle danskere lune morgensutter p\u00e5, der holder dig varm hele dagen - ja, hele ugen.",
    "slug": "morgensutterne",
    "program_url": "https://r8dio.dk/program/morgensutterne"
  },
  {
    "title": "Once in a lifetime",
    "content": "'Once in a lifetime' er r8Dios legeplads, hvor du f\u00e5r en mosaik af sp\u00e6ndende programmer, der ikke n\u00f8dvendigvis har en sammenh\u00e6ng.\u00a0\n\nDet er en r\u00e6kke af once in a lifetime-oplevelser, der med sikkerhed vil v\u00e6re i gulvh\u00f8jde med dig.\u00a0",
    "slug": "once-in-a-lifetime",
    "program_url": "https://r8dio.dk/program/once-in-a-lifetime"
  },
  {
    "title": "H\u00e5ndbold mikrofon",
    "content": "H\u00e5ndbold Mikrofon er r8Dios altomfavnende h\u00e5ndboldprogram, der t\u00f8r tage sporten helt med ned i gulvh\u00f8jde. Her holder v\u00e6rt, Simon Gohr, mikrofonen for dem, der har lyst til at tale i den.\u00a0\n\nKort fortalt h\u00f8rer man i H\u00e5ndbold mikrofon kommenteringen af Danmarks landskampe i h\u00e5ndbold ved EM- og VM-slutrunderne for b\u00e5de herrerne og kvinderne.\u00a0\n\nSimon Gohr er v\u00e6rt og generel sportsentusiast, mens de skiftende medkommentatorer enten ikke ved noget om h\u00e5ndbold, eller m\u00e5ske ligefrem hader sporten.\u00a0",
    "slug": "h-ndbold-mikrofon",
    "program_url": "https://r8dio.dk/program/h-ndbold-mikrofon"
  },
  {
    "title": "Talentholdets \u00e5rsprojekt",
    "content": "En h\u00e6ndelse i Skuldborg abepark sender talenterne ud i et mysterie, som viser sig at v\u00e6re meget st\u00f8rre end dem selv. Men kan de fire talenter overhovedet samarbejde uden Mikael? Kan de komme i m\u00e5l med et program inden deadline? Og kan Per og Simon fikse de brodne kar, som Mikael har skabt i deres venskab? Find svar, og lyt til Talentholdets \u00e5rsprojekt.",
    "slug": "talentholdets-rsprojekt",
    "program_url": "https://r8dio.dk/program/talentholdets-rsprojekt"
  },
  {
    "title": "Gang i g\u00e5gaden",
    "content": "En g\u00e5gade er muligvis det eneste sted i Danmark, hvor du kan v\u00e6re helt sikker p\u00e5, at livet ALDRIG st\u00e5r stille. Her er mennesker altid i bev\u00e6gelse p\u00e5 deres rejse fra A til B. Hvad A er, det kan v\u00e6re hvad som helst, hvad B er, det kan ogs\u00e5 v\u00e6re hvad som helst, men \u00e9n ting er sikkert - De er p\u00e5 vej. Kristian Henriksen tager derfor ud p\u00e5 de danske g\u00e5gader for at m\u00f8de menneskerne p\u00e5 deres vej og samtidig unders\u00f8ge, om der er gang i g\u00e5gade.\u00a0",
    "slug": "gang-i-g-gaden",
    "program_url": "https://r8dio.dk/program/gang-i-g-gaden"
  },
  {
    "title": "VM i gulvh\u00f8jde",
    "content": "I Programmet 'VM i gulvh\u00f8jde' viser v\u00e6rt og reporter p\u00e5 TV2, Jon Pagh, rundt i Qatar, alt imens han er udsendt i forbindelse med verdensmesterskaberne i fodbold 2022 i netop Qatar.\u00a0\n\nI dette program er det ikke n\u00f8dvendigvis fodbolden eller de politiske forhold, der er i h\u00f8js\u00e6de, men i stedet hvordan livet som udsendt reporter er, n\u00e5r kameraerne slukkes. Jon Pagh tager lytteren med helt ned i gulvh\u00f8jde - dette er hans dagbog.\u00a0\n\nVelkommen til VM i gulvh\u00f8jde.",
    "slug": "vm-i-gulvh-jde",
    "program_url": "https://r8dio.dk/program/vm-i-gulvh-jde"
  },
  {
    "title": "Stjerneskud i gulvh\u00f8jde",
    "content": "I det her program unders\u00f8ger den legendariske lydtekniker; Rune Ingemann, om de nye musikalske stjerneskud i Danmark har gulvh\u00f8jde.",
    "slug": "stjerneskud-i-gulvh-jde",
    "program_url": "https://r8dio.dk/program/stjerneskud-i-gulvh-jde"
  },
  {
    "title": "Sarah & panelet",
    "content": "Sarah Bo fra r8Dios eget talenthold er v\u00e6rt p\u00e5 dette program, hvor kendte g\u00e6ster fra Skuldborg og omegn diskuterer lytternes dilemmaer.\u00a0",
    "slug": "sara-og-panelet",
    "program_url": "https://r8dio.dk/program/sara-og-panelet"
  },
  {
    "title": "P\u00e5 trip",
    "content": "P\u00e5 trip er et rejseprogram fra Creative studio. Stine og Sally leverer Public service-radio i gulvh\u00f8jde med Trip Advisor-anmeldelser af totally almindelige mennesker fra hele verden. Desuden f\u00e5r du nice tips til dates, beauty, og hvordan du bare rejser fedest.",
    "slug": "p-trip",
    "program_url": "https://r8dio.dk/program/p-trip"
  },
  {
    "title": "Hun & Hund Imellem",
    "content": "Hunden er menneskets bedste ven, og en god ven har alle brug for. I Hun & Hund Imellem f\u00e5r du nyttig viden om hunden som arbejdsredskab, og du f\u00e5r tips og tricks til hverdagen med hund. Berit-Joy Hansen er din v\u00e6rt, og hun tager dig med p\u00e5 arbejde, i k\u00f8kkenet, p\u00e5 bes\u00f8g hos sp\u00e6ndende mennesker og meget mere.\n\nGoddav og velkommen.",
    "slug": "hun-og-hund-imellem",
    "program_url": "https://r8dio.dk/program/hun-og-hund-imellem"
  },
  {
    "title": "Fissefornemmelser",
    "content": "I \"Fissefornemmelser\" snakker, sludrer og taler Rikke Romme med en r\u00e6kke kendte, karismatiske og sp\u00e6ndende kvinder om deres fisses magtfuldhed, duft, styrke og v\u00e6rdi. Hun udforsker sammen med g\u00e6sterne, hvorfor og hvordan fisserne styrer verden. Her er det alts\u00e5 ikke f\u00f8lelser, men fysik, der t\u00e6ller. Der er alts\u00e5 tale om h\u00f8j fissef\u00f8ring - i gulvh\u00f8jde.",
    "slug": "fissefornemmelser",
    "program_url": "https://r8dio.dk/program/fissefornemmelser"
  },
  {
    "title": "H\u00f8nses Amager",
    "content": "Henriette \u2018H\u00f8nse\u2019 Karlsen viser r8Dios journalist Simon Gohr rundt p\u00e5 Amager. Det g\u00f8r hun, fordi hun er fuld af gode historier om hendes liv p\u00e5 \u00f8en. Hun fort\u00e6ller om nogle af de steder p\u00e5 hendes elskede \u00f8, som har betydet mest for hende. Og hun kommer vidt omkring. For H\u00f8nse har ikke haft et liv som alle andre. Som H\u00f8nse selv siger det; s\u00e5 fort\u00e6ller hun \u201ctrue stories fra real life.\u201d\u2028\u2028       Velkommen til H\u00f8nses Amager.",
    "slug": "h-nses-amager",
    "program_url": "https://r8dio.dk/program/h-nses-amager"
  },
  {
    "title": "Skuldborg erhvervsradio",
    "content": "Kom med p\u00e5 forretningseventyret n\u00e5r John Frederiksen laver investeringer og deler ud af sine mange erfaringer. Netv\u00e6rket skal plejes og nye alliancer indg\u00e5s, n\u00e5r John Frederiksens virksomheds imperium udvides. F\u00e5 indblik i hvordan man driver en sund forretning og l\u00e6r af den bedste erhvervskonge i Skuldborg.",
    "slug": "skuldborg-erhversradio",
    "program_url": "https://r8dio.dk/program/skuldborg-erhversradio"
  },
  {
    "title": "Klunketid",
    "content": "Klunketid er et program af m\u00e6nd, om m\u00e6nd, med m\u00e6nd. Kristoffer Lind lader kendte danske m\u00e6nd tale ud om deres klunker. Om alle gl\u00e6derne, men ogs\u00e5 bekymringerne og til tider ogs\u00e5 smerten ved et h\u00e5rdt slag i klokkev\u00e6rket.\u00a0",
    "slug": "klunketid",
    "program_url": "https://r8dio.dk/program/klunketid"
  },
  {
    "title": "Proud",
    "content": "Ungdomsprogrammet \u2018Proud\u2019 er et kig ind i ungdommens liv med alt hvad det indeb\u00e6rer af interesser, problemer, snakke, og hvad man ellers kan t\u00e6nke sig til.\n\nLaust Grosb\u00f8ll er v\u00e6rt og sammen med indslag lavet af Danmarks ungdom og ham selv skaber \u2018Proud\u2019 en mosaik af fragmenter af ungdom. Hvis du selv er ung, s\u00e5 send dit eget indslag p\u00e5 proud@r8dio.dk \n\nVi gl\u00e6der os til at h\u00f8re fra dig",
    "slug": "proud",
    "program_url": "https://r8dio.dk/program/proud"
  },
  {
    "title": "Den korte r8Dioavis",
    "content": "Den Korte r8Dioavis bringer de korteste nyheder i gulvh\u00f8jde under ledelse af nyhedschef Rasmus Bruun. De redaktionelle teams skifter dagligt og best\u00e5r bl.a. af seniorkorrespondent Kirsten Birgit Schi\u00f8tz Kretz H\u00f8rsholm, Steen Langeberg, Ulrik Br\u00f8ndal, Anja Winther med flere.\u00a0",
    "slug": "den-korte-r8dioavis",
    "program_url": "https://r8dio.dk/program/den-korte-r8dioavis"
  },
  {
    "title": "Deutschland \u00dcber Alles",
    "content": "Europas kulturelle og \u00f8konomiske lokomotiv. Europas bankende trafikale hjerte. Europas folkerigeste nation. K\u00e6rt barn har mange navne. Og k\u00e6rt, det har vi vores store nabo mod syd, Tyskland. Velkommen til r8Dios store rejseprogramsatsning, Deutschland \u00dcber Alles, hvor vi udforsker hvad det store land har at byde p\u00e5.\u00a0",
    "slug": "deutschland-ber-alles",
    "program_url": "https://r8dio.dk/program/deutschland-ber-alles"
  },
  {
    "title": "Tilbudsr8dioavisen",
    "content": "Hver uge bringer tilbudsj\u00e6ger Ulrik Br\u00f8ndal dig tilbudsavisernes aller bedste tilbud.",
    "slug": "tilbudsr8dioavisen",
    "program_url": "https://r8dio.dk/program/tilbudsr8dioavisen"
  },
  {
    "title": "En historisk bytur",
    "content": "V\u00e6rten Kevin Kloster Rantzau tager lytterne med rundt i Danmark p\u00e5 en historisk odyss\u00e9. Kevins Simca sk\u00e6rer sig igennem kongeriget p\u00e5 jagt efter gemte historier i de danske byer. Som lytter bliver man overrasket over byernes hemmeligheder og Kevins utrolige viden. Sp\u00e6nd sikkerhedsselen og tag med ud i det bl\u00e5.",
    "slug": "en-historisk-bytur",
    "program_url": "https://r8dio.dk/program/en-historisk-bytur"
  },
  {
    "title": "Besat af krigen",
    "content": "Under 2. verdenskrig var Danmark besat i n\u00e6sten 5 \u00e5r. I den tid var vi bundet p\u00e5 mund og h\u00e5nd, som man sang dengang og kun ganske f\u00e5 havde mandsmod og hjerte til at k\u00e6mpe for friheden. \u00c9n af dem var Erik Bille Belleur Brahe, en heltmodig ung mand der satte sit liv p\u00e5 spil for Danmark. Han var primus motor for stiftelsen af Stockholmsgruppen der gjorde livet surt for nazisterne. Erik har utrolige fort\u00e6llinger fra tiden under tysk overherred\u00f8mme, som aldrig tidligere er blevet fortalt. Besat Af Krigen er tilrettelagt og produceret af J\u00f8rgen Schultz Larsen.",
    "slug": "besat-af-krigen",
    "program_url": "https://r8dio.dk/program/besat-af-krigen"
  },
  {
    "title": "Her Vogter Jeg",
    "content": "Det er blevet mere og mere farligt at beg\u00e5 sig i det danske samfund. Intet er helligt l\u00e6ngere, heller ikke ens eget hjem. Derfor er det vigtigt at tilegne sig viden om alarmsystemer, beskyttelse af fast ejendom, overlevelsesudstyr, forsvarsgrej - kort sagt om sikkerhed. Per Madsen er tidligere sikkerhedsvagt og nu v\u00e6rt for programmet Her Vogter Jeg. Han sender fra sit saferoom et sted Danmark.",
    "slug": "her-vogter-jeg",
    "program_url": "https://r8dio.dk/program/her-vogter-jeg"
  },
  {
    "title": "Mos & marker",
    "content": "Mos og marker er programmet om naturen og haven omkring os. r8Dios egen direkt\u00f8r, Klavs Bundgaard er v\u00e6rt for programmet og guider lytteren gennem havens forunderlige liv hele \u00e5ret rundt. Han f\u00e5r hj\u00e6lp af blandt andre naturvejlederen, Morten DD og den \u00f8kologiske landmand, Flemming Skov.",
    "slug": "mos-marker",
    "program_url": "https://r8dio.dk/program/mos-marker"
  },
  {
    "title": "Min mis",
    "content": "Min mis er for dig der elsker katte. Misserne f\u00e5s i alle st\u00f8rrelser og former og har gennem historien v\u00e6ret n\u00e6rt forbundet til mennesker. Men katte er -modsat hunde -ikke s\u00e5 lette at t\u00e6mme og opdrage og netop derfor er mange mennesker fascinerede af dette dyr.\n\nV\u00e6rterne Randi Hansen, Inge Ravnkj\u00e6r og Torben Steno er blandt de fascinerede og elsker at snakke og sludre om de k\u00e6re kattedyr.\n\nLyt med, n\u00e5r der i indslaget \u201cMis og Monopolet\u201d svares p\u00e5 lyttersp\u00f8rgsm\u00e5l eller i \u201cOrnli\u2019 Syg Mis\u201d diskuteres katterelaterede sygdomme. Velkommen til Min mis.",
    "slug": "min-mis",
    "program_url": "https://r8dio.dk/program/min-mis"
  }
]